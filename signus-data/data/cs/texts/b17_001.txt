#> Z deníku prof. Dietla, pevnost Trufat
#> ■
#> Zdá se, že válečné štěstí se prozatím rozhodlo usídlit po boku
 Toriconu. Dnes ráno nepřítel prolomil pobřežní obranu a ani
 systém základen ho nedokázal zastavit v dalším postupu.
 Konzorcium svádí těžké boje o každičký kousíček zbývajícího
 území a ač se prozatím síly zdají být vyrovnané, Toricon se
 pomalu, ale jistě přibližu je k pevnosti. Možná by byla ještě
 šance odvrátit hrozící porážku, kdyby se našemu námořnictvu
 podařilo prolomit kontinentální blokádu. Již několik týdnů
 nedorazila k Listonii žádná z lodí dovážející potraviny
 a zásoby v pevnosti vydrží, pokud se nestane zázrak, maximálně
 dva měsíce. Svým způsobem je to všechno až absurdní.
 Gigantická pevnost velká jako město, se špičkovou výzbrojí,
 obrovským počtem vojáků, prostě vším možným, a nezbývá jí nic
 jiného, než čekat. Jistou nadějí jsou ještě jednotky v severní
 Rotenalii. Pokud se jim podaří od civilního obyvatelstva
 jakýmkoliv způsobem získat nějaké zásoby potravin a dostat se
 s nimi do pevnosti dřív, než nás Toricon oblehne...
#e
#e
