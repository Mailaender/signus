#> Vítáme vás u poslechu válečného zpravodajství společnosti
 Tridivision.
#> 
#> Před několika hodinami dozněly poslední výstřely oznamující
 vítězství Toriconu v zatím největší bitvě v historii Arkonisu.
 Přestože Konzorcium v této bitvě utrpělo nezpochybnitelnou
 porážku, nemůžeme ještě hovořit o konci války. Zatímco osm mil
 na sever zuřily krvavé boje, rotenalským jednotkám se podařilo
 proklouznout do Trufatu a vyřešit tak problém nedostatečných
 potravinových zásob, který by pevnosti hrozil v případě
 oblehnutí. Podle všeho tedy vítězství útočící strany není tak
 jasné, jak se zdálo bezprostředně po bitvě.
#> V současné době probíhá pohřbívání mrtvých do masových hrobů
 a přesun úderných jednotek směrem k Trufatu. V pravděpodobně
 poslední válečné akci se počítá s nasazením speciálních
 jednotek označovaných krycím jménem Signus. Toricon je
 využíval převážně při lokálních přepadových akcích, testování
 nově vyvíjených zbraní, apod. Podle neověřených zdrojů mělo
 hlavní podíl na tzv. Amenurském masakru, který se stal
 záminkou k vyhlášení otevřené války.
#e
#e
