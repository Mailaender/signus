#> Výzkumné centrum, Tankred (tři dny pře akcí Taluon)
#> 
#> Již uplynulo šest týdnů od prvních zemětřesných projevů
 na Arkonisu. Zavedli jsme měřící stanice do všech oblastí, kde
 chvění země vyvolává zvláštní zvuk, zaznamenatelný pouze
 speciálními přístroji. Podobný zvuk jsme objevili u jednoho
 z artefaktů, jehož podstatu se nám doposud nepodařilo
 vyzkoumat. Prof. Lottenbert vyslovil teorii, že za původem
 onoho zvláštního zvuku, jehož frekvence se mění v určitých
 opakovaných intervalech, by mohla stát stará arkoňanská
 civilizace. Tato civilizace byla, jak je všem známo, poražena
 našimi předky v bitvě o Arkonis a donedávna byla všemi
 považována za mrtvou. Přiznejme si však, že zničit něco nebo
 někoho takového, není dost možné. Prof. Lottenbert přišel s
 myšlenkou, podle níž se staří Arkoňané pokoušejí svými projevy
 navázat kontakt s lidskou rasou.
#> Podle naměřených výsledků je chvění nejintenzívnější v oblasti
 základny Taluon ve středu Rotenalie. Bohužel, tato oblast je
 pod kontrolou Konzorcia, proto od Toriconu žádáme podporu
 našeho projektu, v němž se prof. Lottenbert hodlá intenzívně
 zabývat snahou o dorozumění s rasou Prastarých...
#e
#e
