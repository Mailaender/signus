#> Hlášení doktora Hanse Iceberga
#> Základna Ardenor (26. 2., 18:38:00)
 #p.br_taron.274.204.
#> Šest hodin po uložení artefaktu Taron profesor Stevens provedl
 jeho otevření. Osm sekund poté ho z neznámé příčiny popadl
 záchvat zuřivosti, ve kterém se nejprve obrátil proti přítomným
 kolegům J. Barklimu a  D. Johnsonovi. Přestože v té chvíli
 neměl Stevens v ruce žádnou zbraň, jediný úder do oblasti krční
 páteře byl pro oba napadené smrtelný. Po vyklizení prostoru
 se Stevens vrhl na laboratorní záznamy a posléze i přístroje.
#> Kompletní zničení laboratoře proběhlo neuvěřitelně rychle.
 Devět minut po započnutí záchvatu se profesora podařilo
 paralyzovat a přesunout do izolační místnosti. Doposud probíhá
 vyšetřování ohledně příčiny, případně motivu Stevensova jednání.
#> Podobný případ se dnes udál při úklidu laboratoře. Jeden z
 členů úklidové čety odstraňoval rozbité součástky v těsném
 okolí Taronu. Za několik sekund u něj nastal obdobný stav jako
 u profesora Stevense. K dalším ztrátám na životech naštěstí
 nedošlo, pracovník byl včas zajištěn.
#> V obou případech po několika hodinách zuřivost opadla a po
 krátkém bezvědomí se u postižených objevila lokální ztráta paměti.
 Po poradě s doktorem B. Lexem jsem došel k přesvědčení, že
 hlavní účast na těchto událostech má Taron. Proto jsme prozatím k
 artefaktu uzavřeli přístup a čekáme na další pokyny.
 #p.anamorf.320.184.
#> Patnáct hodin po druhém incidentu jsme přijali rozkaz ihned
 přemístit artefakt do vyspělejší a lépe zabezpečené laboratoře
 v Tankredu. Zde bude Taron zkoumán z hlediska svého vlivu na
 psychiku lidí. Existuje domněnka, že jsme narazili na určitý
 druh obranného systému ještě z ranných dob staré civilizace,
 potvrdit to však budeme moci až na základě dalšího pozorování.
 Izolace a další příprava artefaktu na cestu proběhla bez komplikací,
 jen mezi vojáky jsem zaznamenal známky nervozity patrně
 vyplývající z předchozích událostí. (Projistotu jsem navrhl
 ve dvacetiminutových intervalech střídat řidiče, pro případ že
 by izolace Taronu nebyla dokonalá.)
#e
#e
